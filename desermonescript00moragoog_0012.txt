6

enim apud eum de ira Ι, 12; abominandum remedii genus est sani-
tatem debere morbo; Ι, 16, 3 interim optimum misericordiae vgenus
est occidere3 ib. II, 23, 4 gratissimum putavit genus veniae nescire,
quid quisque peccasset; ΙΙ, 32, 3 ultionis contumeliosissimum genus
est, non esse visum dignum, ex quo peteretur ultio; de const. sa-
pientis 17, 4 genus ultionis est eripere ei, qui fecit, factae contumeliae
voluptatem3 de clementia I, 22, 1 impunitatis genus est iam non
habere poenae locum; de benef. IV, 40, 4 reiciendi genus est . . .
munus munere expungere. Cf. similes locos de benef. IV, 10, 33 epist.
88, 36. Adnotanda sunt porro verba Plinii Paneg. 70: efficacissimum
genus est rogandi gratias agere ¹). Ex Pseudo-Quintiliani declamationibus
maioribus haec descripsi exempla 11, 2: genus libertatis putabat odisse
maiores; 2, 14; genus infirmissimae servitutis est senex maritus3 7, 4:
genus servitutis est coacta libertas Ex declamationibus autem minoribus
pertinet huc locus d. 335 init: cum et hoc ipsum sit calamitatis
genus mori velle. Hieronymus denique in tractatu de muliere septies
icta (f. 107 a ed. Erasmus) similia habet: pietatis visum est genus ut
paterentur occidi.¹

Cui aridae enumerationi observatiunculam Tacitinam sub-
iciemuS. Licet auctor hic proprium quendam et peculiarem stilum exco-
luerit atque animus eius excelsior respuerit ea quibus scholastici delecta-
bantur et vulgus gaudebat, magnum tamen rerum gestarum scriptorem
non abhorruisse prorsus a saeculi sui moribus et aequalium deliciis et ipsi
alio loco monuimus et res unicuique libros eius legenti manifesto
apparebit. Praecipue vero in Historiis, quod opus »multiplices rerum
humanarum casus< continebat, multa occurrunt, quae scriptorem rheto-
ricis studiis diligenter quondam vacasse luculenter arguant. Quicumque
enim in libro ΙΙΙ Historiarum perlegerit cap. 68, ubi Vitellius Palatio
relicto fugam meditatur, recordabitur profecto scholasticarum declama-
tionum, quibus rhetores de hominibus a fastigio potentiae subito devo-
lutis flebiles effundebant querellas. »Nec quisquam adeo rerum hu-
manarum immemor, quem non commoveret illa facieS, Romanum

¹) Libellum qui magis omnibus lenociniis scholae lasciviret equidem non novi.
Textus enim huius opusculi fere continua et longa serie antithetorum aliarumque
figurarum constat. Multa sine dubio Plinio et Tacito sunt communia. Ita qui-
dem asyndeta, quae tria substantiva aut adiectiva aut verba continent, frequen-
tissima sunt apud Tacitum dialogo et Germania exceptis, qui libelli admodum pauca
huius figurae exempla exhibent. Panegyricus Plinii scatet magno eius modi
triadum numer0. cf. ξ. 1 (ope consilio honore), ς. 2, 6, 7, 10, 14, 18, 4⁷, 50, 55, 59.
70, 71, 72, 76, 82.

