7

 

principem et generis humani paullo ante ‘dominum relicta fortunae
suae sede per populum, per urbem exire de imperio«. Locus communis
de fortuna ex hoc genere erat, quod rhetor Porcius Latro sententiarum
supellectilem vocabat. Cf. Sen. Controv. I praef. 23. Lususque et casus
fortunae fertilissimam ad ingenia exercitanda suggerebant materiam.
Notanda autem est similitudo in iis, quae apud Iustinum lI, 13 de Xerxe
narrantur: Erat res spectaculo digna et aestimatione sortis humanae,
rerum varietate mirandae„ in exiguo latentem videre navigio, quem
ante vix aequor omne capiebat . . . , neque minus alio loco (XX, 5),
ubi idem auctor de Dionysii Siciliensis ruina eodem fere locutus est
modo. Subicienda est denique Flori narratio, fugam Brundisinam
Pompeii describentis II, 13, 20: sed ‘ille per obsessi claustra portus
nocturna fuga evasit. Turpe dictu! modo princeps patrum, pacis bellique
moderator per triumphatum a se mare lacera et paene inermi nave
fugiebat.

Eiusmodi excursus quasi ocliferia quaedam inserebant libenter
rerum gestarum scriptores suis narrationibUS, memores suasoriarum,
quas in scholis olim declamitaverant, sensu exileS, verbis gravidas,
Ne a Taciti quidem virili sermone hos iuvenilis abundantiae luxuriantes
colores fuisse alienOS, ex hoc et aliis locis cognosci potest.

.11.

Ita quidem apud plerosque auctores latinoS, qui argentea vixerunt
aetate et color quidam sermonis deprehenditur similis et stilus adfecta-
tus in quo cum verba singula tum verborum coniunctiones et totae
sententiae affinitatis manifestas notas prae se ferunt. Materiam hanc,
ab aliis delibatam compluribus iam dissertatiunculis illustrare conatus
sum atque officinis litterariis lucem immittere quo ingenia et scribendi
ratio singulorum auctorum magis notescerent. Neque dubito, quin ex
eiusmodi migratione verborum et sententiarum accuratius perspecta· et
perpensa ad historiam litterarum Romanarum melius pernoscendam
sincerae utilitatis nonnihil capiatur. Ita quidem, ut alios auctores hoc
loco praetermittamUS, Curtium rhetoricis studiis 2et declamationum feti-
bus penitus fuisse imbutum ex descriptione Oceani, quae apud eum
invenitur IX, 4, 18 cum Senecae Suasoria I, ἓ. 1-—2 comparata mani-

festo apparuit. Nam et iisdem fere verbis et similibus figuris terribilis
Oceani natura utroque loco depingitur ¹)

 

 

¹) Zeitschrift fiir oest. Gymnasien 1893 S. 99.

