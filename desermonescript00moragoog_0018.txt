,12-
rius scripsit: ex quis qui maxime insignes visi . . . . , Wopkensius
vero vocem visi uncis inclusit. Ferdinandus Becher denique, qui*-
recentissimo tempore (Festschrift zur 2oo-jahrigen Jubelfeier der Univ.
Halle‚ Halle 1894 p. 3—4) loco sanando manum admovit pro tradito
ex quiS, proposuit: et qui. Nullam tamen harum coniecturarum mihi
satis fecisse fateor; at videtur locus Tacitinus levidensi mutatione vo-
cabuli· visi emendari posse. Si enim scripserimus: ex quis maxime
insignes visu, ut . . . . , nihil te iam profecto offendet. Tacitum quidem
censendi verbum saepius cum accusativo coniunxisse rectissime obser-
vavit Nipperdeyus ad Ann. 13, 83 vocabuli porro visu cum adiectivis
connexi haec exscripsi exempla: Ann. 1, 57 ingens visu3 1, 61 visu de-
formis: 2, 14 visu torvum3 Hist. 4, 22 truculentior visu3 Germ. 31
visu nova.

Quintilianus 7, 2, 33, postquam de argumentis ex ante actae , ’

vitae integritate sumptis disseruit, addidit praeterea, quae accusatori
contra hanc patroni defensionem essent proferenda. »Accusator autem
ad praesentem quaestionem, de qua sola iudicium sit, cognitionem
alligabit dicens, neminem non aliquando coepisse peccare«. Sequuntur
verba in libris turpiter corrupta: nec pro encenia ducendum scelus
primum. -— Gessnerus igitur in librorum en cen ia graecum vocabulum:
encomio latere suspicatus est, Hauptius coniecit: naenia. Uterque
tamen minus feliciter rem gessisse videtur. Quid si pro lectione codicum
restituamus genuinum et tritum vocabulum: innocentia! Quo facto
et oratio optime procedet, nec lectio ita longe recedet a codicum
scriptura. —- Cf. Quint. 7, 4, 18: in qua (scil. deprecatione) plurimum
valent ex ipso qui reus est, tria: vita praecedenS, si innocenS, si bene
meritus, si spes in futurum innocenter victuri ..... Seneca porro
in libris de clem. 1, 15 de scelere ab adulescentulo timide peracto
loquitur »quod proximum erat ab innocentia«. -— Quae exempla ideo
addidi, quo inde ad coniecturam firmandam aliquantulum subsidii ad—
strueretur; ceterum ipsam per se satis esse probabilem opinor.

Scripsi Cracoviae.
Gasimirus Moramski.

