3

—-—

II, 102, 2 Censorinum demerendis hominibus natum appellavit, 116, 2
virtutes Cossi celebrat, »adulescentis in omnium virtutum exempla
geniti«, 129, 1 mentionem fecit Pomponii Flacci »nati ad omnia quae
recte facienda sunt«. Apud Valerium Maximum VI, 9, 2 simili modo
laudatur Scipio Africanus, »quem di immortales nasci voluerunt, ut
esset, in quo virtus se hominibus ostenderet«. Seneca ad Pol. 14,- 5
Scipionem Aemilianum »in hoc natum« esse praedicat »ne urbi Romanae
aut Scipio, deesset, aut Carthago superesset». In tractatu vero ad Hel-
viam 10, 4 Caligulae graviter perstringitur perversitaS, >quem videtur
rerum natura edidisse, ut ostenderet, quid summa vitia in summa
fortuna possent«. Idem denique Seneca de benef. 7, 8, 2 laudavit De-
metrium »quem videtur rerum natura nostris tulisse temporibUS, ut
ostenderet nec illum a nobis corrumpi, nec nos ab illo corrigi posse«.
Extremo loco apponam verba ex · declamationibus maioribus Pseudo-
quintiliani descripta, ubi (Decl. ΙΙΙ, 3) haec de Mario leguntur:
»quod exemplum divinitus nobis datum videtur, quid in homine virtus
possit«.

Aliis porro locis comparationes ad vim sententiarum augen-
dam auctores usurparunt easque ita conformataS, ut eiusmodi locutiones
quae arto similitudinis vinculo conexae essent, ex scholis duxisse
originem recte suspicari possis. Velleius Marianae proscriptionis saevi-
tiam his verbis notavit II, 22, 1: Nihil illa victoria fuisset crudeliUS,
nisi mox Sullana esset secuta. Valerius Maximus de Deciis disserens
V, 6, ὃ talia addidit: unicum talis imperatoris specimen esset, nisi
animo suo respondentem filium genuisset. Florus Il, 12, 4, postquam
Catilinae asseclas sanguinem humanum ex pateris bibisse narravit, hac
exclamatione horrorem expressit: summum nefas ni amplius esset propter
quod biberunt. .

Ita quidem illi scriptoreS, quos inter historicos triumviros scho-
lasticos recte nuncupaveriS, saepius affinitate quadam scribendi inter
se consentiunt et communi quadam nota insigniti apparent, quam
iis schola impressisse videtur. Rationem tamen, quae inter Velleium
et Valerium Maximum intercederet fuisse artiorem ipsi iam demonstrare
conati sumus in dissertatione, Analectis Graeco-LatiniS, Cracoviae a. 1893
editis, inserta similitudinesque aliquot apud utrumque auctorem de-
prehensas inde manasse coniecimUS, quod Valerius nonnunquam maioris
natu auctoris vestigia pressisset. ArgumentiS, quae ibi ad suspicionem
nostram firmandam protulimus, liceat nunc addere quasdam observa-
tioneS, quae supplementi vice fungantur. Velleius ΙΙ, 99, 1 Tiberium
tribuniciae potestatis co nsorti one aequatum esse Augusto narrat et

1*

