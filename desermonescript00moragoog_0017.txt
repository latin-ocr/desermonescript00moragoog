’ ’ 11

celebrarit, iis inniti, quae Seneca in libris de clementia Ι, 19 in laudem
protulit Neronis Maioris vero sunt momenti, quae de’sermonis affinitate
apud utrumque auctorem conspicua adnotari possunt. Quaedam enim
eorum, quae Seneca adfectati stili studio abreptus paullo audacius
effinxerat, Plinius quaesitioris sermonis captator avidissime aucupatus
est. Ita quidem Seneca in epistula 39 maximum corruptionis hominum
esse indicium contendit, si mala sua ament iisque serviant: »et desinit
, esse remediio locuS, ubi quae fuerint¹ vitia, m o res sunt«. Adfectata haec
Senecae breviloquentia‘videtur Plinio magnopere placuisse qui de vulgi
studiis exemplo magis quam severitate Traiani correctis disserens (46)
hac clausula expressit rei admirationem: consecutus es ut 'quod antea
vis et imperium, nunc mores vocarentur.—Attamen praecipuum imi-
tationis indicium alio.invenimus loco, qui ex diversis sermonis Annae-
ani frustulis quodammodo conflatus est. Plinius in loco communi trac-
tando de principis securitate e't ratione, qua securitas illa firmari posset,
nimis fere indulsit rhetorum oblectamentis (49) audentiusque de »amoris
excubiis« et innocentia principis quae arcis ‚inaccessae vices teneret,
locutus est. Ornatae egressioni subiecta est sententia, quae auditorum
aures feriret: hoc inexpugnabile munimentum munimento
non-egere. Quin vero Plinius Senecae vestigia presserit, qui de clem.
I, 19 eandem materiam simili tractavit modo, omnino dubitari nequit.
Nam praeter cetera etiam illud apud Senecam legimus: unum est in-
expugnabile munimentum, amor civium.. At ne hic quidem
imitatio Senecae substitit. Nam totius sententiae Plinianae, quae studium
rhetoris sententias insperati aliquid afferentes aucupandi manifesto
prodit, exemplar Senecae est vindicandum. Commonstraverat nempe
Plinio viam, qui in dialogo de providentia VI, 5 haec dixit: non
egere felicitate felicitas vestra est. inventiuncula igitur
Senecae, quae ingenii faciem blandiebatur, ita delectatus est Plinius,
ut eam sine progenie nescio an vitiosiore perire non pateretur.

Dissertatiunculae, quae tamdiu in rhetorum hortulis, versata est,
non bella neque sonanti clausula finem faciemUS, sed in calce eius duos
auctorum locos misere depravatos sanare conabimur. Loco Tacitino
Ann. I, 8 quo de supremis Augusti agitur, haec in codicibus tradita
sunt: Tum consultatum de honoribus: ex quis maxime insignes visi,
ut porta triumphali duceretur funus, Gallus Asinius ut legum latarum
tituli ..... anteferrentur, L. Arruntius censuere. -—- Quem textum
gravi corruptela laborare omnes hodie consentiunt. Itaque Bezzenberge-

